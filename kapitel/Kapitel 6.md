---
aat-event-start-date:
aat-event-end-date:
aat-render-enabled: "true"
timelines:
tags:
  - Carolina
  - MC
meo-pov:
meo-intensity:
meo-location:
---
%% 
# Extern konflikt

# Inre konflikt

# Karaktärspåverkan

# Förflyttning av handling

# Beslut tagna

%%

Först efter att ha vandrat runt hela våningsplanet, vilket tog längre tid än Carolina hade först trott, insåg hon att labbet Andreasson basade över måste vara på plan 2. På markplan fanns bara kontor och produktion och det var uppenbarligen inte på det här planet. Att det ens fanns labb på plan 2 kom som en överraskning men det gick inte att argumentera med fakta.

Eller, jo, det gick det - alldeles för många gav sig på det nu för tiden - men det går inte att gå vinnande ur ett argument med fakta. Förutsatt att de var korrekta så klart. Fast var inte fakta i sin natur sanna? Fick det kallas fakta annars? 

Hon gav ifrån sig en frustrerad suck. Försök fokusera på vart du är på väg, annars kommer du aldrig fram.

Det var sällan hon befann sig i den här delen av byggnaden vilket gjorde det till mer av en utmaning att hitta till hissarna än vad det borde vara. Hon försökte tänka efter. Skulle hon ta höger här framme och sedan rakt fram till nästa t-kors? Eller var det här hon skulle fortsätta rakt fram till ett t-kors och höger i det?

Den i det närmaste obefintliga belysningen gjorde det inte bättre. Företaget var inte sena med att anamma det senaste i teknologi och vad hon mindes från sin introduktion var hela byggnaden "smart". I teorin innebar det att fiffiga system och AI konstant lärde sig hur personal rörde sig i lokalerna, när utrustning användes, hur mycket ström, kyla, värme och vatten som gick åt, och mycket mer som tydligen var vitalt för att AgroNova inte skulle tvärstanna.

I praktiken innebar det att det så gott som aldrig var tänt där det borde vara det, att det var kallt när alla redan frös - och vice versa - samt att de konstant fick frågor från Underhåll varför de gjort av med ovanligt mycket ström den här månaden. Hade de kanske glömt någon av sin utrustning på? Kunde de tänka sig att fundera en extra gång på om de verkligen behövde köra "apparaterna" så ofta som de gjorde?

Jodå, inga problem. Att kasta bort miljoner i misslyckade försök så att Underhåll kunde rapportera att elförbrukningen låg i linje med vad en synnerligen förvirrad AI tyckte var väl spenderade pengar. 

Ok, här hade hon garanterat kommit från vänster, hon kände väl igen dubbeldörrarna in till sin sektion av labbet. På andra sidan dörrarna fanns det inte en endaste pinal som passade med hennes minnesbild. 

"Vi har pratat om det här, du är för smart för att gå vilse, och framförallt i ditt eget labb." sade hon till brandsläckaren som hängde på väggen framför henne. "AgroNova lär ju inte ha byggt ett helt våningsplan med slumpen som arkitekt."

Hon vände på klacken och tittade tillbaka på samma väg hon kommit. Rakt fram förbi två korridorer, nästa vänster, rakt fram förbi et fikarum av något slag, och sedan höger så skulle hon vara tillbaka i huvudkorridoren.

Fem minuter senare var hon tillbaka vid samma uppsättning okända dubbledörrar. 

Hon blundade och tog ett djupt andetag. Bevisligen var hennes minne inte så bra som hon hade hoppats på. Alla timmar och hårt arbete för att bli bättre på att komma tillrätta med det här problemet var tydligen bortkastade. Motvilligt tog hon fram sin telefon och öppnade MapMySteps.  

Någon minut senare hade appen kalibrerat sensorn den använde för att känna av steg och riktning. Den hade hjälpt henne hitta rätt otaliga gånger och begränsningen att man inte fick ha för bråttom var ett lågt pris att betala. Rörde man sig fortare än i rask promenadtakt räknade den fel på steg och blev osäker på när man bytte riktning. Nåväl, det var ju inte direkt så att hon hade något bättre för sig.

Ofrivilligt gled tankarna in på Jakob. Fan ta honom. Han var inte värd att lägga bråkdelen av en sekund på längre och hon tvingade sig att flytta fokus till något annat, vad som helst. Närmast till hands stod uppenbarligen alla tester hon katalogiserat och hon kunde inte låta bli att skratta till. Det hade hon minsann inga problem med att komma ihåg.

Kartan som sakta växte fram i appen ledde henne på rätt spår om hon svängde av en gång för mycket eller gick för långt i ett visst väderstreck och efter vad som kändes som en evighet hade hon lyckats ta sig tillbaka till en korridor hon faktiskt kände igen. I slutet av den svängde man till höger för att komma ut i huvudkorridoren som i sin tur ledde till henne labb, och tillika hissarna.

Risken fanns att hon aldrig skulle bli bättre på att hitta om hon förlitade sig på hjälpmedel hela tiden men i det här fallet ansåg hon det befogat. Alternativet hade varit att ringa efter den dryga vakten och om hon tänkte efter så var det nog fasen bättre att svälta ihjäl i en skrubb än att bli ledsagad till friheten av honom.

Hon svängde runt hörnet av korridoren och höll på att krocka med en vettskrämd man i labbrock och övre medelåldern. Bakom hans rektangulära glasögon och under imponerande buskiga ögonbryn spärrade han upp ögonen i äkta chock. Framför sig knuffade han en vagn med en centrifug på. Hennes centrifug.

"Jösses Amalia, vad du skräms!" fick mannen ur sig när han väl hade hämtat sig. "Vad gör du här?"

"Du är den andra som frågar mig det på alldeles för kort tid. Jag jobbar här. Som laboratorieassistent i labb 24C." svarade hon med betoning på labbeteckningen och lade armarna i kors.


