---
aat-event-start-date:
aat-event-end-date:
aat-render-enabled: "true"
timelines:
tags:
  - MC
meo-location: Labbet, plan 2
meo-pov:
  - Carolina
meo-intensity: "1"
---
%% 
## Extern konflikt

## Inre konflikt

## Karaktärspåverkan

## Förflyttning av handling

%%
Carolina hade en tillräckligt dålig dag utan att korkade vakter ifrågasatte varför hon valde att jobba på midsommar. Hon kunde inte bry sig mindre om vad för anledning han att jobba på midsommar så vad ankom det honom vad för orsak hon hade att välja bort midsommarfirandet?

Efter att ha bytt om till labbrocken och satt upp håret i nät gick hon vidare till labbet för DNA-sekvensering. Att katalogisera testresultat var varken brådskande eller spännande men desto bättre att hantera det när ingen annan jobbade så att hon slapp distraheras. Hennes chef skulle garanterat uppskatta initiativet och arbetsmoralen men i sämsta fick hon det i alla fall gjort.

Alla år på universitetet började sakta men säkert ge lön för mödan. Bara det faktum att hon jobbat på AgroNova skulle onekligen öppna dörrar, ännu mer så om hon gjorde bra ifrån sig och blev befordrad till labbansvarig. Frågan var bara vilket labb hon var mes intresserad av att basa över. 

DNA-sekvensering var beprövat och pålitligt arbete som gjorde det enkelt att visa bra resultat men inte särskilt utmanande. Att programmera om DNA var raka motsatsen. Du brottades hela tiden med nya problem och något som var självklart i går kunde vara helt fel i morgon. När du väl lyckades var det å andra sidan ingen som kunde undgå att veta om det.

"Det är ingen som kommer att göra dig till labbansvarig om du inte ens klarar av att katalogisera ett hundratal testresultat." förmanade hon sig själv. 

Väl på plats framför labbdatorn plockade hon fram en hållare med testresultat, prydligt placerade i ett rutnät med tolv rader och åtta kolumner. Endast de första arton var inmatade i databasen. Som vanligt hade det varit viktigare att få gjort testerna än att ta hand om dem. Förmodligen Anders och Liesen som hade bråttom att bli klara så att de slapp jobba på midsommar.

Hon plockade fram nummer nitton och öppnade ett formulär på datorn. I ett annat fönster öppnade hon testresultaten. Varför de två systemen inte kunde prata med varandra begrep hon inte. Det är ändå 2025, hur svårt kan det vara? Med allt prat om AI borde väl det kunna lösa det om inte annat?

Fokusera! Om du vill ha en chans att visa Niclas hur kompetent du är kan du inte låta en AI göra ditt jobb. Gör du dessutom ett dåligt jobb för att du irriterar dig på hur ineffektivt uppgiften är kommer du aldrig att bli något annat än labbassistent, om du ens får vara kvar som det.

En snabb översyn av testerna visade att de var för samma typ av gröda. Enda skillnaden mellan dem var hur sekvenseringen gått till och vilket DNA som extraherats. Totalt verkade det vara sju, åtta stycken DNA-sekvenser så hon borde kunna klippa och klistra mycket av texten när hon matade in informationen.

