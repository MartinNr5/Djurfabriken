---
aat-event-start-date:
aat-event-end-date:
aat-render-enabled: "true"
timelines:
tags:
  - MC
meo-location: Labbet, plan 2
meo-pov:
  - Carolina
meo-intensity: "1"
---
%% 
## Extern konflikt
Ingen
## Inre konflikt
Uttråkad, drömmer om att göra karriär, avundsjuk på Liesen
## Karaktärspåverkan
Vi får veta att Carolina är ambitiös, svartsjuk, och småaktig
## Förflyttning av handling
Carolina 

%%
Carolina hade en tillräckligt dålig dag utan att korkade vakter ifrågasatte varför hon valde att jobba på midsommar. Hon kunde inte bry sig mindre om vad för anledning han att jobba på midsommar så vad ankom det honom vad för orsak hon hade att välja bort midsommarfirandet?

Efter att ha bytt om till labbrocken och satt upp håret i nät gick hon vidare till labbet för RNA-sekvensering. Att katalogisera testresultat var varken brådskande eller spännande men desto bättre att hantera det när ingen annan jobbade så att hon slapp distraheras. Hennes chef skulle garanterat uppskatta initiativet och arbetsmoralen men i sämsta fick hon det i alla fall gjort.

Alla år på universitetet började sakta men säkert ge lön för mödan. Bara det faktum att jag jobbat på AgroNova skulle onekligen öppna dörrar, ännu mer så om jag gjorde bra ifrån mig och blev befordrad till labbansvarig. Frågan var bara vilket labb jag är mest intresserad av att basa över. 

RNA-sekvensering var beprövat och pålitligt arbete som gjorde det enkelt att visa bra resultat men inte särskilt utmanande. Att designa siRNA eller miRNA var raka motsatsen. Du brottades hela tiden med nya problem och något som var självklart i går kunde vara helt fel i morgon. När du väl lyckades var det å andra sidan ingen som kunde undgå att veta om det.

"Det är ingen som kommer att göra dig till labbansvarig om du inte ens klarar av att katalogisera ett hundratal testresultat." förmanade hon sig själv. 

Väl på plats framför labbdatorn plockade hon fram en hållare med testresultat, prydligt placerade i ett rutnät med tolv rader och åtta kolumner. Endast de första arton var inmatade i databasen. Som vanligt hade det varit viktigare att få gjort testerna än att ta hand om dem. Förmodligen Anders och Liesen som hade bråttom att bli klara så att de slapp jobba på midsommar.

Hon plockade fram nummer nitton och öppnade ett formulär på datorn. I ett annat fönster öppnade hon testresultaten. Varför de två systemen inte kunde prata med varandra begrep hon inte. Det är ändå 2025, hur svårt kan det vara? Med allt prat om AI borde väl det kunna lösa det om inte annat?

Fokusera! Om du vill ha en chans att visa Niclas hur kompetent du är kan du inte låta en AI göra ditt jobb. Gör du dessutom ett dåligt jobb för att du irriterar dig på hur ineffektivt uppgiften är kommer du aldrig att bli något annat än labbassistent, om du ens får vara kvar som det.

En snabb översyn av testerna visade att de var för majs. Enda skillnaden mellan dem var hur sekvenseringen gått till och vilket RNA som extraherats. Totalt verkade det vara sju, åtta stycken RNA-sekvenser så hon borde kunna klippa och klistra mycket av texten när hon matade in informationen.

Liesen var ansvarig för arbetet med just majs och det syntes på testresultaten. Hon var alltid noggrann och lade stor vikt vid att säkerställa testkvaliteten. Som om det inte räckte hade Niclas dessutom ett gott öga till henne. Det skulle inte förvåna mig om de ligger med varandra, fastän han är minst femton år äldre. Eller just därför. Där drar jag emellertid definitivt gränsen. Hur gärna jag än vill göra karriär kommer jag inte sänka mig till den nivån.

Nu har du redan tappat fokus igen. Vad krävs för att du skall fokusera på arbetet?

"Majs Latinus Namnus, variant 63. Sekvensering av RNA för proteinet Bacillus Hemskus med syftet att förhindra celldöd i händelse av accelererad tillväxt."

Carolina skakade på huvudet. Det var tur att ingen annan var här av flera orsaker. Om de sett dig sitta här och pratar för dig själv skulle de anat oråd. Men, det fungerade när du pluggade så det borde fungera nu.

Hon hade hunnit ungefär halvvägs innan hon behövde en bensträckare. Oavsett hur bra det fungerar att läsa testresultaten högt är det bara så mycket jag pallar med innan jag blir alldeles mosig i skallen.

Labbet var ungefär femtio kvadratmeter stort och möblerat så att det gick att promenera i en åtta runt utrustningen. Carolinas kollegor hade gjort ett bra jobb med att plocka undan innan de gick på ledighet och allting var på sin plats och bänkarna tomma och avtorkade. Förutom en yta strax bakom centrifugen passande nog kallat "svarta hålet". 

Alla i labbet hade lagt eller placerat något där utan att egentligen tänka på det och sedan inte hittat det igen. Av någon underlig anledning var det i princip omöjligt att se om något låg där med mindre än att man gick hela vägen fram och tittade efter. Till och med då hände det att det inte gick att hitta det som låg där.

Carolina hade snabbt lärt sig att gå en sväng förbi svarta hålet med jämna mellanrum. Oftast var det tomt men det hände att hon hittade dokument som förmodligen inte var menade för hennes ögon, tester som absolut måste vara nerkylda för att inte bli förstörda, och då och då någons mobiltelefon. De var emellertid alltid knapplåsta.

Av gammal vana gick hon även nu förbi svarta hålet och såg till sin glädje att det låg ett papper där som såg ut att vara en utskrift av ett mejl.

Från Gabriel Andreasson, vem det nu är, till Niclas angående lån av utrustning. Hon ögnade snabbt igenom det men fastnade vid en rad som löd "Jag kan inte gå in i detalj på vad exakt jag behöver spektrometern för men så mycket kan jag berätta att vi absolut inte kan komma upp till er för att utföra arbetet, utrustningen måste flyttas ner till oss. "

Upp till oss och ner till dem? På plan två finns det inga labb, bara förvaring och allting som behövs för att hålla labb och produktion igång. Fläktsystem och värmepannor och vattenfilter och sådant. Kanske att de menade att de sitter på markplan och att de inte kan komma ner till oss? Det är å andra sidan bra underligt om någon gör den typen av tankevurpa två gånger i rad.

Spektrometern är inget vi kan vara utan så jag förstår att Niclas inte vill lämna den i från sig. Den här Gabriel verkar dock säker på att han får som han vill. Vad håller han på med som är viktigare än att förädla grödor? Och om det är så viktigt, kanske att det är en snabbare väg till befordran än att sitta och mata in testresultat?

Hon tittade på klockan. Om hon skyndade sig att knappa in resten av testresultaten skulle hon hinna ner till plan två för att leta upp Andreassons hemliga labb.