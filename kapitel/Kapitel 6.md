---
aat-event-start-date:
aat-event-end-date:
aat-render-enabled: "true"
timelines:
tags:
  - Carolina
  - MC
meo-pov:
meo-intensity:
meo-location:
---
%% 
# Extern konflikt

# Inre konflikt

# Karaktärspåverkan

# Förflyttning av handling

# Beslut tagna

%%

Först efter att ha vandrat runt hela plan 1, vilket tog längre tid än Carolina hade först trott, insåg hon att labbet Andreasson basade över måste vara på plan 2. På markplan fanns bara kontor och produktion och det var uppenbarligen inte på det här planet så hur osannolikt det än var gick det inte att argumentera med fakta.

Eller, jo, det gick det - alldeles för många gav sig på det nu för tiden - men det går inte att gå vinnande ur ett argument med fakta.

Det var sällan hon befann sig i den här delen av byggnaden vilket gjorde det till mer av en utmaning att hitta till hissarna än vad det borde vara. Hon försökte tänka efter. Skulle hon ta höger här framme och sedan rakt fram till nästa t-kors? Eller var det här hon skulle fortsätta rakt fram till ett t-kors och höger i det?

Den i det närmaste obefintliga belysningen gjorde det inte bättre. Företaget var inte sena med att anamma det senaste i teknologi och vad hon mindes från sin introduktion var hela byggnaden "smart". I teorin innebar det att fiffiga system och AI konstant lärde sig hur personal rörde sig i lokalerna, när utrustning användes, hur mycket ström, kyla, värme och vatten som gick åt, och mycket mer som tydligen var vitalt för att AgroNova inte skulle tvärstanna.

I praktiken innebar det att det så gott som aldrig var tänt där det borde vara det, att det var kallt när alla redan frös, och vice versa, samt att de konstant fick frågor från underhåll varför de gjort av med ovanligt mycket ström den här månaden. Hade de kanske glömt någon av sin utrustning på? Kunde de tänka sig att fundera en extra gång på om de verkligen behövde köra "apparaterna" så ofta som de gjorde?

Ok, här hade hon garanterat kommit från vänster, hon kände väl igen dubbeldörrarna in till sin sektion av labbet. På andra sidan dörrarna fanns det inte en endaste pinal som passade med hennes minnesbild. 

"Vi har pratat om det här, du är för smart för att gå vilse, och framförallt i ditt eget labb." sade hon till brandsläckaren som hängde på väggen framför henne. "AgroNova lär ju inte ha byggt ett helt våningsplan med slumpen som arkitekt. Det går alltid att hitta ett mönster om man bara är observant nog. Så sätt igång att observera."

Eftersom korridoren på andra sidan dörrarna var totalt främmande vände hon på klacken och gick tillbaka samma väg hon kom. Nu gällde det bara att minnas hur hon hade hittat till de här jäkla dörrarna och följa det spåret fast baklänges. 

Fem minuter senare var hon tillbaka till samma uppsättning dörrar. 

Hon stannade till och tog ett djupt andetag. Bevisligen var hennes minne fortfarande opålitligt. Motvilligt tog hon fram sin telefon och öppnade MapMySteps. Allt arbete hon hade gjort för att bli bättre på att hitta var tydligen ogjort. I alla fall i den här miljön. 

Någon minut senare hade appen kalibrerat sensorn den använde för att känna av steg och förändring i riktning. Största begränsningen med appen är att man inte fick ha för bråttom. Rörde man sig fortare än raska promenadtakt räknade den fel på steg och blev även osäker på när man faktiskt svängde. Nåväl, det var ju inte direkt så att hon hade något bättre för sig.

Ofrivilligt gled tankarna in på Jakob. Fan ta honom. Han var inte värd att lägga bråkdelen av en sekund på längre och hon tvingade sig att flytta fokus till något annat, vad som helst. Närmast till hands stod uppenbarligen alla tester hon katalogiserat och hon kunde inte låta bli att skratta till. Det hade hon minsann inga problem med att komma ihåg.

Efter vad som kändes som en evighet hade hon lyckats ta sig tillbaka till huvudkorridoren. Kartan som sakta växte fram i appen ledde in henne på rätt spår när hon svängde av en gång för mycket eller gick för långt i ett visst väderstreck. 