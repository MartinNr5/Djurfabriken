---
aat-event-start-date:
aat-event-end-date:
aat-render-enabled: "true"
timelines:
  - övergripande
tags:
  - MC
  - Rickard
  - Carolina
meo-location:
  - Receptionen
meo-pov:
  - Rickard
meo-intensity: "1"
---
%% 
# Extern konflikt
Carolina dyker upp precis när Rickard skall låsa.
# Inre konflikt
Osäker på om han skall möta gruppen och förvarna dem eller inte.
# Karaktärspåverkan
Vi ser att Rickard inte är särskilt skarp.
# Förflyttning av handling
Carolina dyker upp och komplicerar situationen, Rickard lämnar sin post.
# Beslut tagna
Rickard beslutar att möta upp gruppen.
%%
"Trevlig helg!"

Det var Johannes som äntligen gick hem. Rickard kastade en snabb blick på klockan. Kvart i sju.

"Detsamma!" svarade Rickard. Förhoppningsvis syntes inte hans nervositet, även om han själv tyckte att den borde vara uppenbar.

Trots att hans vänner borde vara en bra bit in i tunnlarna under AgroNova vid det här laget syntes inget i övervakningssystemet, något han skamset insåg var ett bra tecken. Hade de synts på övervakningen skulle deras insats gå i diket innan de ens han börja.

Han hade precis rest sig för att låsa ytterdörrarna när Carolina Hjorthfeldt klev in.

"Öh, hej." fick han ur sig, omedelbart medveten om hur tafatt han lät.

"Hej."

"Vad gör du här?"

"Jag jobbar här. Sedan tre månader. Som labbassistent?"

Rickard kände hur han rodnade.

"Förlåt, jag undrade varför du kommer in på midsommarafton. Ingen normalt funtad väljer att jobba i dag."

Carolina gav honom en kylig blick.

"Inte nog med att du lyckades förolämpa mig, du lyckades dessutom ge dig själv en släng av sleven. Bra jobbat."

Rickard öppnade munnen för att säga något men kom inte på vad.

"Varför jag väljer att jobba när alla andra väljer att supa sig fulla och göra bort sig är min ensak. Såvida du inte har en bra anledning till att jag inte får vara här?"

Han funderade frenetiskt men kom inte på en enda förklaring som skulle fungera. Han kunde inte gärna säga att han och hans vänner tänkte passa på att sabotera AgroNovas forskning och produktion just på grund av att ingen skulle jobba i dag.

"Nej, jag såg bara inte i mina system att du skulle jobba i dag. Men nu vet jag att du är i byggnaden. Kommer du befinna dig i labbet på plan 2 som vanligt?"

"Hurså?"

"Så att jag enklare kan avgöra om det finns anledning att undersöka något potentiellt misstänkt. Vi har tyvärr en markant reducerad personalstyrka just på grund av midsommarfirandet."

Till sin glädje såg han hur Carolina verkade ställd av hans svar men hon fann sig snart.

"Nåväl, skulle jag förflytta mig från labbet lovar jag att höra av mig."

"Tack så mycket."

Utan att svara gick hon fram till grindarna och höll sitt ID-kort ovanför avläsaren. Et svagt klickande avslöjade att grinden öppnats och hon fortsatte vidare till hissen medan han själv återvände till sin plats bakom receptionsdisken. Hissdörrarna öppnades samtidigt som han satte sig och så snart de stängts igen såg han hur displayen ovanför hissen räknade ner till -2.

Det var förmodligen meningslöst att försöka nå de andra, om allt gått enligt plan skulle de vara minst tjugo meter under jord, inneslutna i en batongtunnel, men han skickade för säkerhets skull ett SMS till Jenna. I samma sekund som han skickade det svor han tyst för sig själv. 

Den där nye killen - Emil? - hade satt upp en grupp i WhatsApp som tydligen skulle vara omöjlig att avlyssna och Jenna hade genast beordrat alla att använda den. Nu skulle han säkert få en massa skit av henne för att han inte använt den men det var så dags att göra något åt det nu. 

Efter någon minuts letande hade han hitta och loggat in på WhatsApp och öppnat gruppen *DBFAN*. Vad gruppen hade med Dragon Ball att göra kunde han inte begripa men kanske att den där Emil också var förtjust i serien? Rickard kunde inte med att fråga, det kanske stod för något helt annat och då skulle det känna jäkligt fånigt att behöva fråga.

Med rynkad panna knåpade han ihop ett meddelande som borde indikera allvaret i situationen. 

'Observera att oväntad personal befinner sig i målområdet. Undvik kontakt i största möjliga mån. Individen i fråga kommer aktivt motsätta sig våra aktiviteter.' 

Bara några minuter efter han skickat meddelande förstod han att han inte kunde lita på att det skulle komma fram. Man använde ju sitt telefonnummer för att logga in i appen så då är det förmodligen ändå bara någon slags SMS som skickas. Alltså var det lika omöjligt att ett meddelande i WhatsApp skulle komma fram.

Efter ännu någon minuts intern överläggning reste han sig och låste ytterdörrarna med sin huvudnyckel. Protokollet sade att de bara fick låsas mekaniskt om endast säkerhetspersonal befann sig i byggnaden då de var de enda med huvudnycklar men om det bara var Carolina utöver honom och de två andra vakterna, och hon höll sig på plan 2 som hon lovat, skulle det inte vara något problem.

Bästa stället att ta sig upp ur tunnlarna var på plan 3, i ett av rummen som använts för att ta emot material när anläggningen byggdes. Med en resolut nick gick Rickard mot hissarna för att personligen informera sina vänner om komplikationen.