---
aat-event-start-date:
aat-event-end-date:
aat-render-enabled: "true"
timelines:
tags:
  - Gabriel
  - MC
---
%% 
# Information
POV: **Gabriel**
Intensitet: **2**
Plats: **Skunkworks-labbet**
## Extern konflikt

## Inre konflikt

## Karaktärspåverkan

## Förflyttning av handling

%%
Det var få saker Gabriel uppskattade mer än lugn och ro. Gudarna skall veta att det fick han inget av hemmavid. Ungarna gapade om än det ena, än det andra - som om han inte också haft en jobbig dag - och Sofia tog såklart deras parti. Hur förväntade hon sig att han skulle hjälpa till när hann befann sig 20 meter under jorden, mitt i värmländska skogarna, utan tillgång till telefon eller Internet?

Även om han hade kunnat kontakta scouterna, eller teaterkollektivet, eller bandytränaren, eller simskolan, eller vad tusan det var de höll på med den här veckan, skulle han inte kunna bidra med något matnyttigt. De hade ju sedan länge kommit överens om att hon skötte barnen så såg han till att det alltid fanns mat på bordet och tak över huvudet. 

Labbet var hans fristad. Här är det inget som stör, inget som krånglar till det, inget som rubbar tingens ordning. Här härskar vetenskap och fakta allenarådande. Matade man in samma sak i ekvationen spottade den alltid och oförlåtligt ut samma resultat.

Nej, rättade han sig, det var en smolk i glädjebägaren. Den där Krause på plan ett vägrade låna ut sin centrifug. Oavsett hur noga Gabriel förklarade hur viktigt hans arbete var verkade det som om Krause inte begrep. Hade inte Gabriels arbete varigt klassat med högsta säkerhetsnivån - långt över Krauses position - skulle detaljerna kring det garanterat tagit skruv men i samma sekund han skickade iväg ett sådant mail skulle säkerhetsavdelningen storma in, något Gabriel gärna slapp.

De inhyrda vakterna var ingen konst att hantera, det var förmodligen med nöd och näppe de klarade av att gå en rond, men den interna säkerhetsavdelningen var av annat skrot och korn. Bara för något år sedan hade hans kollega Klas - före detta kollega rättade han sig - skickat ett mail med testresultat till alla på bolaget och resultatet hade inte låtit vänta på sig.

Tack och lov var det få som förstod vad resultatet faktiskt innebar, eller i alla fall var det få som medgav att de förstod vad resultatet indikerade, att det inte fick några konsekvenser utåt för bolaget.

Han suckade och såg sig omkring men hittade inget mer som krävde hans uppmärksamhet. Skulle sanningen fram var det över en timme sedan han var klar med det som faktiskt krävde hans uppmärksamhet och gått över till sådant en assistent egentligen borde hantera. Problemet var bara att hur ogärna han än ville åka hem tyckte han inte om att ljuga för sin fru och så länge han jobbade med något var det rent tekniskt ingen lögn att han jobbade över.

För en kort sekund lekte han med tanken på att passa på att hämta centrifugen nu när Krause garanterat inte var på plats. Utav misstag hade han fått reda på hur man kan sätta övervakningskamerorna i testläge när två tekniker gjorde en rutinöversyn av systemet och pratat lite för högt på fikarasten. Det var rena försynen att Gabriel hade valt att fika i det externa labbets matsal den eftermiddagen men han var lika tacksam för det.

Det var bara vid ett tidigare tillfälle han hade valt att använda, och bara på ett fåtal kameror så att det inte var för uppenbart, och det var när han i ett svagt ögonblick hade gått med på en avsugning när en labbtekniker som praktiserade hos dem en sommar hade föreslagit det. Så här i efterhand skämdes han något fruktansvärt men där och då kändes det som världens naturligaste sak. Sofia visste inget och skulle aldrig få veta. Ingen hade kommit på dem där de smög iväg så uppenbarligen fungerade knepet.

Fast det var en jävla skillnad på att smyga iväg för att suga av någon och att stjäla utrustning värd flera hundra tusen kronor, även om det rent tekniskt inte var stöld eftersom det inte lämnade byggnaden eller företagets ägo. Samtidigt,  Krauses arbete var säkert viktigt för någon men Gabriel var extremt nära ett genombrott som efter flera år av forskning skulle generera miljarder i vinst. Med det i åtanke borde ledningen se genom fingrarna med vad som i praktiken är ett tillfälligt lån. Det är ju trots allt bara stöld om man inte lämnar tillbaka det.

Han begravde ansiktet i händerna. Var det detta det hade kommit till? Att på fullaste allvar "rekvirera" utrustning för att testa den senaste versionen av sin RNAi-molekyl, en version han visste skulle fungera. Om han bara hade en centrifug det vill säga. Alternativet var att åka hem till familjen och "fira" midsommar. 

Ungarna hade inget att fördriva tiden med, som på julafton och var konstant på honom för att leka något eller spela något spel han obönhörligen visade sig vara bättre på än de. Sofia blev dessutom alltid så klängig när hon druckit. Själv drack han inte alls, det ledde bara till kaos och olycka, och blev bara frustrerad över hennes tafatta försök till att förföra honom. 

Den där centrifugen stod förmodligen redan på en vagn. Kanske att Krause hade tagit sitt förnuft till fånga och bara inte hunnit lämna centrifugen innan han - garanterat - lämnat i god tid inför midsommar. En snabb överslagsräkning gav att om Gabriel lade på ett kål skulle han möjligen hinna göra klart det han skulle och lämna tillbaka centrifugen innan alla var tillbaka på måndag igen.

Så fick det bli. Han reste sig och gick med resoluta steg mot dörren. Vakterna behövde han inte oroa sig för, avdelningen han tillhörde fanns egentligen inte - 'skunkworks' om man ville svänga sig med sådana termer - så de hade helt egna in och utpasseringssystem och all övervakning skedde med ett system från en amerikansk enhörning baserat på det senaste inom AI. Dock inte det senaste inom säkerhet.

Gabriel gick fram till den närmaste kameran och tryckte upprepade gånger på resetknappen baktill på kameran i en specifik rytm. Den obetänksamme teknikern i fikarummet hade förklarat för sin kollega att det inte hjälper att hålla inne knappen efter att kameran var konfigurerad, det funkade bara direkt efter den kom från fabrik. För att sätta den i felsökningsläge efter montering krävdes en specifik sekvens av knapptryckningar.

Mycket riktigt bytte statuslampan från fast grönt sken till ett blinkade av samma färg. Gabriel log brett. Ordning och reda och förväntade resultat. Han kunde inte låta bli att känna sig lite som en hacker när han stod där i korridoren. Och var det inte det han egentligen var, fast han hackade gener och DNA till skillnad från brandväggar och servrar?

En tanke slog honom och han fiskade upp mobilen. Efter att han maskerat sin tête-à-tête med Simon bestämde han sig för att forska närmare på kamerorna och det visade sig att det fanns en förvånansvärd mängd med information. Tydligen var det inte bara han som insett hur enkelt det var att förvirra kamerorna och även om flera av de inlägg och artiklar han hittat var raderade hade han till slut hittat en mjukvara han kunde installera på sin telefon.

Vad han kunde läsa sig till använde kamerorna en äldre version av Android. Hur exakt det var viktigt hade han inte förstått men kontentan var att det var så gammalt att det inte längre fick några säkerhetsuppdateringar. Mer viktigt var att det gjorde det mycket enklare att använda en mjukvara på telefonen för att passa på att ansluta till kameran under tiden den var i felsökningsläge.

Han hade behövt åtskilliga timmar för att till slut lyckas installera FlkHck som programmet hette men känslan när han fick ordning på det var förvillande lik den han fick när en rätt protein påverkades som de skulle av hans senaste siRNA-molekyl.

Exakt vad han skulle ha FlkHck till visste han inte, det fanns inte mycket han kunde göra med mindre än att han anslutit till en kamera, men något användbart borde det finnas. 

Bara några sekunder efter han startat appen visade den att det fanns en enhet inom räckvidd. Så vitt han kunde tyda sig till anslöt appen till kameran via trådlöst nätverk på något vis. Han tryckte på namnet på kameran och skärmen visade omedelbart en uppsjö av information han inte begrep ett dugg av. Serienummer, OS-version, MAC-adress, ROM/RAM, och mycket därtill.

Mer intressant var valet 'Scan for other devices'. Inte utan viss spänning valde han det alternativet och såg framför sig hur en lista med enheter fylldes på. Enligt listan 412 stycken totalt. Utan att veta exakt antog Gabriel att det var alla kameror i labbet, även om det verkade bra många. Var kunde de annars sitta om inte här?

Han var tvungen att hålla tillbaka impulsen att starta om dem allihopa bara för att se vad som skulle hända. Om den där artificiella intelligensen som häll i rodret var så intelligent som påstods fanns det en överhängande risk att den skulle upptäcka hans intrång. 

Enligt ett inlägg han hittat var det ingen fara att starta om ett par, tre stycken åt gången men ju fler desto troligare blev det att systemet började diagnostisera sig självt. Exakt vad som skulle hända om systemet upptäckte ett intrång hade Gabriel inte för avsikt att ta reda på.

Hans tankar avbröts av ett pling från mobilen. 'Mesh map completed' stod det i en dialogruta med valen 'View' och 'Dismiss 'undertill. MeSh visste han vad det var men kunde inte komma på en enda anledning till varför den här appen skulle ha med det att göra. 

I det här fallet var det placeringen av kamerorna som appen hade räknat ut. Sannolikt med hjälp av triangulering Även om Gabriel inte mindes exakt vad det var från sina år i lumpen som radiotelegrafist visste han att men kunde använda metoden för att hitta radiokällor bara man hade tillräckligt många.

Inte nog med att han nu kunde se var alla kameror var, även om det förmodligen hade varit dålig täckning på ett par ställen, det fanns även en "Follow me" funktion som såg till att så få kameror som möjligt var deaktiverade utan att han syntes på dem. 

Nu fanns det inget som kunde hindra honom från att låna centrifugen från Krause.